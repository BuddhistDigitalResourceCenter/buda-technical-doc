**བུདྡྷ། ཀུན་འདུས་ནང་བསྟན་དྲ་ཐོག་དཔེ་མཛོད།**

**(BUDA)(****Buddhist Universal Digital Archive****)**

བུདྡྷ་དཔེ་མཛོད་ནི་སྐད་རིགས་སྣ་ཚོགས་ཏེ་པཱ་ལི་དང་ལེགས་སྦྱར་སྐད། རྒྱ་ནག་སྐད་དང་བོད་སྐད་སོགས་ཀྱི་ནང་བཞུགས་

པའི་ནང་བསྟན་གསུང་རབ་ཀྱི་དྲ་ཐོག་དཔེ་མཛོད་ཅིག་ཡིན། གཙོ་བོ་ཐུན་མོང་གིས་སྤྱད་ཆོག་པའི་དྲ་སྤྲེལ་དཔེ་ཆ་རྣམས་

དང་ཨང་བསྒྱུར་བྱས་ཟིན་བའི་ཡིག་ཚགས་དཔེ་ཆ་རྣམས། དེ་བཞིན་འཚོལ་བདེའི་གློག་རྡུལ་དཔེ་ཆ་ཁག་བཅས་

འདུས་པའི་དྲ་ཐོག་དཔེ་མཛོད་ཀྱི་ལས་རིགས་འདི་ནི་གཙོ་བོ་ཙེ་ཅང་སློབ་གྲྭ་ཆེན་མོའི་ནང་བསྟན་དཔེ་མཛོད་དང་ཞིབ་འཇུག་ལྟེ་གནས་ཨ་རིའི་ནང་བསྟན་དཔེ་ཚོགས་ལྟེ་གནས་གཉིས་མཉམ་འབྲེལ་བྱས་ཏེ་བསྒྲུབ་པ་ཞིག་ཡིན། 

བུདྡྷ་དཔེ་མཛོད་ཀྱིས་འཚོལ་སྒྲུབ་བྱས་པའི་ནང་བསྟན་གསུང་རབ་རྣམས་ཉར་ཚགས་ཀྱི་ལས་གཞི་འདི་ཡང་ཨ་རིའི་ཧཱ་ལྦར་གཙུག་ལག་སློབ་ཆེན་དང་མཉམ་འབེྲེལ་བྱས་ཏེ་བསྒྲུབས་དང་སྒྲུབ་མུས་ཡིན། 

**ནང་བསྟན་དཔེ་ཚོགས་ཞིབ་འཇུག་ལྟེ་གནས། ****(BRRC)**

རྒྱ་ནག་གི་ཙེ་ཅང་སློབ་ཆེན་ན་རྟེན་གཞི་བྱས་ཡོད་པའི་ནང་བསྟན་དཔེ་ཚོགས་དང་ཞིབ་འཇུག་ལྟེ་གནས། (Buddhist Resources and Research Center) (佛教資源與研究中心) ཀྱིས་ཀྱང་བུདྡྷ་དྲ་ཐོག་དཔེ་མཛོད་འདི་གཙོ་

གཉེར་བྱེད་བཞིན་ཡོད། དམིགས་བསལ་གྱིས་སློབ་ཆེན་དེའི་ནང་(BDRC) ནང་མཉམ་འགྲེལ་གྱིས་ལེགས་སྦྱར་དང་རྒྱ་ནག་

ནང་བསྟན་དྲ་ཐོག་དཔེ་མཛོད་ཟེར་བ་ཞིག་ཀྱང་མཉམ་འཛུགས་བྱས་ཡོད། ས་དེར་ཨང་བསྒྱུར་དྲ་ཐོག་དཔེ་མཛོད་ཀྱི་

ལས་རིགས་ལག་རྩལ་ཐད་དོ་སྣང་ཤུགས་ཆེན་པོ་ཡོད་ས་ཞིག་ཀྱང་རེད།

BDRC 

BDRC ནང་བསྟན་དཔེ་ཚོགས་ལྟེ་གནས་ནི་དང་པོ་བོད་བརྒྱུད་ནང་བསྟན་དཔེ་ཚོགས་ལྟེ་གནས་ནས་རྒྱ་བསྐྱེད་བྱས་

པའི་ལས་གཞི་ཞིག་རེད། ཚོགས་པ་དེ་ནི་༡༩༩༩ ལོར་ཨ་རི་པ་སྐུ་ཞབས་རྗེན་སི་མི་ཐི་ (Gene Smith) ལགས་

ཀྱིས་གསར་འཛིགས་བྱས་ཤིང་། ད་བར་དུ་ནང་བསྟན་གསུང་རབ་ཤོག་ངོས་ས་ཡ་༡༢་ལྷག་ཉར་སྲུང་དང་དཀར་ཆག་

བསྒྲིགས་ཏེ། ཨང་བསྒྱུར་དྲ་ཐོག་དཔེ་མཛོད་ནང་ཉར་ཚགས་བྱས་ཡོད་པ་དམིགས་བསལ་གྱིས་རྒྱལ་སྤྱིའི་བོད་བརྒྱུད་

ནང་བསྟན་ཆེད་མཁས་པ་ཚོས་མཁྱེན་གསལ་ཞིག་ཡིན།

**ཧཱ་ལྦར་གཙུག་ལག་སློབ་ཆེན་གྱི་ཨང་བསྒྱུར་ཉར་ཚགས་དཔེ་མཛོད་ཞབས་ཞུ། **

ཧཱ་ལྦར་དཔེ་མཛོད་དང་ཨང་བསྒྱུར་ཉར་ཚགས་དཔེ་མཛོད་ཞབས་ཞུ་ཟེར་བས་རྒྱུན་རིང་བོར་ངེད་BDRC ཀྱི་ཨང་བསྒྱུར་དཔེ་ཆ་ཡོངས་རྫོགས་ཉར་ཚགས་ཀྱི་རོགས་སྐྱོར་བྱས་དང་བྱེད་མུས་ཡིན་ལ། མི་འགྱང་བར་བུདྡྷ་དྲ་ཐོག་དཔེ་

མཛོད་ཡང་ཁོང་ཚོས་ཉར་ཚགས་ཁོངས་སུ་བསྡུ་རྒྱུ་ཡིན། འདི་ནི་དུས་ད་ནས་མ་འོངས་པའི་མི་ཪབས་ཚོར་བརྒྱུད་སྤྲོད་

བྱེད་པའི་ཐབས་མཆོག་གལ་ཆེན་ཞིག་ཀྱང་ཡིན།

