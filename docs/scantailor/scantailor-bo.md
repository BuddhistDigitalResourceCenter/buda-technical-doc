#ScanTailor མཉེན་ཆས་ངོ་སྤྲོད།

Scan Tailor མཉེན་ཆས་ནི་བཤེར་པར་གཙང་སྒྲིག་བྱེད་སྤྱད་ཀྱི་ཡོ་བྱེད་སྟབས་བདེ་ཞིག་ཡིན། འདི་ནི་གཙོ་བོ་སྡེ་ཚན་རིམ་པ་དྲུག་གིས་གྲུབ་ཡོད། འདིའི་དམིགས་བསལ་ཁྱད་ཆོས་ནི་བཤེར་འབེབས་སྐབས་ཤོག་ངོས་གཉིས་པར་ངོས་གཅིག་གི་ནང་བཤེར་
འབེས་བྱས་པ་རྣམས་སྟབས་བདེའི་ངང་གཏུབ་ཐུབ་པ་དང་། སྐྱ་པར་རིགས་ཧ་ཅང་གསལ་བོ་བཟོ་བ། ཡོ་འཁྱོོག་རིགས་བསྲང་བདེ་བ། ཤོག་མཐའི་གྲིབ་ནག་རིགས་གཏུབ་སླ་བ་སོགས་ཀྱི་ཡོན་ཏན་ཡོད།

##དང་པོ། བཤེར་པར་ནང་འདྲེན་བྱེད་ཚུལ།

![/img/st/1.gif](../img/st/1.gif)

![/img/st/2.gif](../img/st/2.gif)

##༡ ཤོག་ངོས་ཀྱི་རྣམ་པ་བསྲང་ཚུལ།

ནང་གསེས་སྡེ་ཚན་དང་པོའི་ནང་གཙོ་ཤོག་ངོས་རྣམས་ཀྱི་རྣམ་པ་ཇི་ལྟར་བསྲང་ཚུལ་ཡིན། ཤོག་ངོས་དང་པོ་འགྲེང་བ་དང་ཡང་ན་འཕྲེད་སོགས་ཇི་ལྟར་དགོས་པ་ལྟར་བསྲངས་རྗེས་འོག་གི་སྒྲིག་འགོད་ནང་ཤོག་ངོས་ཡོངས་ལ་འགྱུར་བ་གཏོང་རྒྱུ་ཡིན་
ཞེས་པ་བདམས་ཏེ་སྒྲིག་འགོད་སྟེགས་བུའི་སྣེ་མོའི་སྒྲིག་འཁོར་དེའི་སྟེང་སྣུན་ན་ཡིག་སྣོད་དེའི་ནང་ཡོད་ཀྱི་ཤོག་ངོས་ཡོངས་ཆ་སྙོམས་ཀྱིས་བསྒྱུར་འགྲོ་བ་ཡིན།

![/img/st/3.gif](../img/st/3.gif)

##༢ ཤོག་ངོས་གཉིས་འབྱར་རིགས་གཏུབ་ཚུལ།

སྡེ་ཚན་འདིའི་ནང་གཙོ་བོ་ཤོག་ངོས་གཉིས་པར་ངོས་གཅིག་གི་ནང་ཚུད་ཡོད་པའི་པར་རིགས་སྡེབ་གཅིག་ལ་ཤོག་ངོས་སོ་སོར་གཏུབ་འགྲོ་བ་ཡིན། སྡེ་ཚན་འདིའི་ནང་ཤོག་ངོས་གཉིས་འབྱར་རིགས་གཏུབ་སྐབས་གཏུབ་བྱའི་ཤོག་ངོས་རྣམས་ལ་རིམ་པར་
གཟིགས་ཏེ་གཏུབ་མཚམས་ཀྱི་ཐིག་འགྲིག་ཡོད་མེད་ཞིབ་འཇུག་བྱེད་དགོས། དེའི་རྗེས་ཤོག་ངོས་ཡོངས་ལ་འགྱུར་བ་གཏོང་རྒྱུ་ཡིན་ཞེས་པ་བདམས་ཏེ་སྒྲིག་འགོད་སྟེགས་བུའི་སྣེ་མོའི་སྒྲིག་འཁོར་དེའི་སྟེང་སྣུན་ན་ཡིག་སྣོད་དེའི་ནང་ཡོད་ཀྱི་གཏུབ་དགོས་
ངེས་ཀྱི་ཤོག་ངོས་ཡོངས་སྡེབ་གཏུབ་བྱེད་འགྲོ།

![/img/st/4.gif](../img/st/4.gif)

##༣ ཤོག་ངོས་ཡོ་བསྲང་བྱེད་ཚུལ།

སྡེ་ཚན་འདིའི་ནང་གཙོ་བོ་ཤོག་ངོས་རེ་རེའི་བསེག་ཡོ་རིགས་བསྲང་གནས་ཡིན། བསྲང་ཐབས་གོང་ཞུས་རྣམས་དང་རིགས་བསྒྲེ་ཡིན། ཤོག་ངོས་དང་པོའི་ཡོ་འཁྱོག་བསྲང་རྗེས་གཞན་རྣམས་ལའང་ཆ་སྙོམས་ཀྱིས་བསྲང་དགོས་ཞེས་བདམས་ཏེ་སྒྲིག་འགོད་
སྟེགས་བུའི་སྣེ་མོའི་སྒྲིག་འཁོར་དེའི་སྟེང་སྣུན་ན་གཞན་ཚང་མ་ཆ་སྙོམས་ཀྱི་བསྲང་འགྲོ། སྡེ་ཚན་འདིའི་ནང་ལའང་རང་འགུལ་དང་སྒེར་སྒྲིག་གཉིས་ཡོད་པའི་རང་འདོད་ཀྱིས་འདེམ་ཆོག གཤམ་གྱི་དཔེ་རིས་ལ་གཟིགས།

![/img/st/5.gif](../img/st/5.gif)

##༤ ཤོག་ལྡེབས་ཀྱི་གཙོ་ངོས་འདེམ་གསེས།

སྡེ་ཚན་འདིའི་ནང་གཙོ་བོ་ཤོག་ལྡེབས་ཀྱི་གཙོ་ངོས་འདེམ་དགོས་པ་ཡིན། འདིར་འདེམ་རྟགས་ནང་མ་ཚུད་པའི་རིགས་སྡེ་ཚན་རྗེས་མའི་སྒྲིག་སྦྱོར་སྐབས་གཙང་བཟོ་བྱེད་འགྲོ། དེའི་ཕྱིར་འདིར་ཤོག་ངོས་རེ་རེ་བྱས་ཏེ་དགོས་ངེས་རིགས་ལ་འདེམ་རྟགས་ཀྱིས་ཟིན་
པ་བྱེད་དགོས། ཤོག་ངོས་ཡོངས་ལ་མིག་བཤེར་ཟིན་རྗེས་གཞན་རྣམས་ལའང་ཆ་སྙོམས་ཀྱིས་བསྲང་དགོས་ཞེས་བདམས་ཏེ་སྒྲིག་འགོད་སྟེགས་བུའི་སྣེ་མོའི་སྒྲིག་འཁོར་དེའི་སྟེང་སྣུན་ན་གཞན་ཚང་མ་ཆ་སྙོམས་ཀྱི་བསྲང་འགྲོ། དཔེ་རིས་ལ་གཟིགས།

![/img/st/6.gif](../img/st/6.gif)

##༥ ཤོག་མཐའ་གཙང་སྒྲིག་བྱེད་ཚུལ།

སྡེ་ཚན་འདིའི་ནང་གཙོ་བོ་ཤོག་ངོས་རེ་རེའི་མཐའི་གཏུབ་མཚམས་རྣམས་གཙང་སྒྲིག་དང་ཆེ་ཆུང་བཅས་འདི་ནས་གཏན་འབེབས་བྱེད་དགོས། ཤོག་མཐའི་གཏུབ་མཚམས་ཉམ་པ་དང་ནག་ནོག་རིགས་འདི་ནས་གཙང་སྒྲིག་བྱེད་མ་ཐུབ་ཚེ་ཚོན་ལྡན་པར་རིགས་
ལ་དྲི་མ་དེ་དག་ཤོག་ངོས་སུ་ལྷག་འགྲོ་བ་ཡིན། འོན་ཀྱང་། སྐྱ་པར་རིགས་ལ་དྲི་མ་་དེ་དག་རང་འགུལ་གྱིས་གཙང་ཟོ་བྱེད་འགྲོ། 

![/img/st/8.gif](../img/st/8.gif)

![/img/st/7.gif](../img/st/7.gif)

##༦ རིགས་བསྒྱུར་དང་གཏན་འབེབས།

སྡེ་ཚན་འདི་ནས་གཙོ་བོ་པར་གྱི་dpi ཚད་ག་ཚོད་དགོས་མིན་དང་པར་རིགས་གང་ལ་བསྒྱུར་དགོས་མིན། དཔེར་ན། ཁྱེད་ཀྱིས་ལས་བཞིན་བའི་ཡིག་ཆ་དང་ཡང་ན་དཔེ་ཆ་དེ་ཚོན་ལྡན་དང་སྐྱ་པར་ཡང་ན་བསྲེས་མ་བཅས་གང་ལ་བསྒྱུར་དགོས་མིན་གྱི་འདེམ་
གསེས་འདི་ནས་བྱེད་དགོས་པ་ཡིན། འོན་ཀྱང་། འདིར་དཔེ་ཆ་འདིའི་རྒྱབ་ཤ་རྒྱབ་མདུན་གཉིས་དང་འདྲ་པར་ཡོད་སའི་རིགས་རྣམས་ཚོན་ལྡན་ནང་ཉར་ཏེ། ཡིག་རྐྱང་རིགས་སྐྱ་པར་ལ་བསྒྱུར་ཡོད། འདེམ་གསེས་ཀྱི་རིམ་པ་གྲུབ་རྗེས། སྒྲིག་འགོད་སྟེགས་བུའི་
སྣེ་མོའི་སྒྲིག་འཁོར་སྟེང་སྣུན་ན་གཞན་ཚང་མ་ཆ་སྙོམས་ཀྱིས་བསྒྱུར་འགྲོ་བ་ཡིན།

![/img/st/10.gif](../img/st/10.gif)

##༧ པར་སྣོད་དང་ཉར་ཚགས་བྱེད་ཚུལ།

འདི་ནས་བཤེར་པར་ཞིབ་འཇུག་གི་བརྒྱུད་རིམ་མཉེན་ཆེས་འདིའི་ནང་བསྒྲུབ་ཐུབ་པ་རྣམས་བསྒྲིགས་ཟིན་པ་ཡིན། གཤམ་གྱི་དཔེ་རིས་ནང་གསལ་བཞིན། བཤེར་པར་རྣམས་ཉར་ཚགས་བྱེད་སའི་པར་སྣོད་བཟོས་ཏེ་ཉར་ཚགས་བྱེད་དགོས། 

![/img/st/12.gif](../img/st/12.gif)



