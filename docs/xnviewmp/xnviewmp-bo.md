
#ལས་ཀའི་གོ་རིམ་དཀར་ཆག

**ཀ. པར་སྣོད་གྲ་སྒྲིག་དང་བཤེར་པར་ཕབ་བཤུས།**

བཤེར་པར་ཞིབ་འཇུག་གི་མགོ་གཞུག་ཀུན་ཏུ་XNView སྙི་ཆས་འདི་བཀོལ་དགོས་པས། དང་པོ་སྙི་ཆས་དེ་འདི་ནས་ཕབ་ལེན་བྱེད་དགོས། སྒེའུ་ཁུང་ཅན་གློག་ཀླད་རིགས་ལ་འདི་གཉིས་ཀྱི་གང་རུང་ཕབ་ལེན་བྱེད་དགོས།

<a href="http://download.xnview.com/XnViewMP-win.exe"><button type="button" class="btn btn-success"><i class="fa fa-cloud-download"></i> Setup win 32bit </button></a>

<a href="http://download.xnview.com/XnViewMP-win-x64.exe"><button type="button" class="btn btn-success"><i class="fa fa-cloud-download"></i> Setup win 64bit </button></a>

ཀུ་ཤུ་རྟགས་ཅན་གྱི་གློག་ཀླད་ནང་གཤམ་ནས་ཕབ་ལེན་བྱེད་དགོས།

<a href="http://download.xnview.com/XnViewMP-mac.dmg"><button type="button" class="btn btn-success"><i class="fa fa-cloud-download"></i> OSX DMG 64bit </button></a>


༡. དང་པོ་ཁྱེེད་ཀྱི་གློག་ཀླད་ཀྱི་Drive ཆེ་ཤོས་ནང་བཤེར་པར་ལྡུག་སའི་པར་སྣོད་ཅིག་བཟོས་ཏེ་བཤེར་པར་རྣམས་དེའི་ནང་ཕབ་བཤུས་བྱེད་དགོས། པར་སྣོད་དེའི་ཁ་ཡིག་ལ་དཔེ་ཆ་དེའི་མཁོ་སྒྲུབ་ཨང་འདོགས་དགོས། མཁོ་སྒྲུབ་ཨང་ནི་བཤེར་འབེབས་པས་དཔེ་ཆ་རྣམས་བཤེར་འབེབས་བྱས་ཚར་རྗེས་བརྩམས་
ཆོས་སོ་སོར་གནས་སྐབས་རིང་ངོས་འཛིན་བདེ་ཕྱིར་དམིགས་བསལ་གྱི་ཨང་གྲངས་རེ་སྤྲད་པ་དེ་ལ་ཟེར། དེ་ནི་ཡིག་འབྲུ་དང་ཨང་གྲངས་གཉིས་ཀྱིས་གྲུབ་པའི་ཡིག་འབྲུ་བདུན་གྱི་རྣམ་པ་ཅན་ཞིག་ཡིན། དཔེར་ན། ABC1234 ལྟ་བུ་ཡིན། 

![/img/fs/1.gif](../img/fs/1.gif)

པར་སྣོད་དེའི་ནང་དཔེ་ཆ་དེའི་དན་གྲངས་གོང་མ་ངེས་པར་ཡོད་དགོས། གོང་བཀོད་མཁོ་སྒྲུབ་ཨང་ཅན་གྱི་པར་སྣོད་ནང་ད་དུང་པར་སྣོད་ཅིག་བཟོས་ཏེ་དེའི་ཁ་ཡིག་ལ་ཡིག་ཚགས་archive ཞེས་འདོགས་དགོས། གལ་ཏེ་པོ་ཏི་དུ་མ་ཅན་གྱི་རིགས་ཡིན་ཚེ་ཡིག་ཚགས་པར་སྣོད་archive ནང་པོད་གྲངས་དང་བསྟུན་བའི་པར་སྣོད་བཟོ་དགོས། དེ་རེ་རེའི་མིང་ལ་01- 02- 03 ལྟ་བུ་རིམ་པར་འདོགས་དགོས།

![/img/fs/3.gif](../img/fs/3.gif)

མཐེབ་སྡེར་དང་ཡང་ན་སྲ་སྡེར་གང་རུང་ནས་ཁྱེད་ཀྱི་བཤེར་པར་རྣམས་གློག་ཀླད་ནང་ད་སྔ་བཟོས་པའི་པར་སྣོད་ནང་ལྡུག་དགོས། འོག་གི་དཔེ་རིས་དེས་ཁྱེད་ཀྱིས་ད་བར་བཟོས་པའི་མཁོ་སྒྲུབ་ཨང་ཅན་གྱི་པར་སྣོད་དང་དེའི་ནང་གསེས་ཡིག་ཚགས་པར་སྣོད་དེ་ལའང་ནང་གསེས་པོད་གཉིས་ཅན་གྱི་པར་སྣོད། དན་གྲངས་གོང་མ། བཤེར་པར་བཅས་མཉམ་འཛོམས་བྱུང་ཡོད་པའི་རྣམ་པ་རེད།

![/img/fs/5.gif](../img/fs/5.gif)

ད་ནི་XNView  སྙི་ཆས་སྤྱད་དེ་བཤེར་པར་རྣམས་ཀྱི་མཐའི་གྲིབ་ནག་རིགས་གཏུབ་དགོས་ཏེ། ལག་ཆ་འདེམ་གསེས་ཀྱི་སྒྲིག་འགོད་རྣམས་དཔེ་རིས་ངོས་སུ་གསལ་བཞིན་ཡིན།

![/img/fs/6.gif](../img/fs/6.gif)

འདི་ནས་གྲིབ་ནག་གཡས་གཡོན་དང་མགོ་གཞུག་གང་ནས་གཏུབ་དགོས་མིན་ལ་བལྟས་ཏེ་འདེམ་གསེས་བྱེད་དགོས། གྲིིབ་ནག་གི་ཆེ་ཆུང་དང་བསྟུན་ནས་ཨང་གྲངས་བྲིས་ཏེ་རིམ་པར་གཏུབ་དགོས་པ་ཡིན། འདི་དང་རིགས་བསྒྲེས་ཏེ་གྲིབ་ནག་རིགས་གཏུབ་སྟངས་ཤེར་བར་བྱའོ།།

![/img/fs/7.gif](../img/fs/7.gif)

ཐབས་ལམ་གཞན་ཞིག་ནི་གྲིབ་ནག་གི་ཆེ་ཆུང་དང་གྲིབ་ནག་ཤོག་ངོས་ཀྱི་ཕྱོགས་གཅིག་ལ་ཡོད་པའི་ཤོག་ངོས་རྣམས་སྡེབ་གཅིག་ལ་བདམ་སྟེ་སྡེབ་གཏུབ་བྱེད་ཐུབ། འོག་གི་དཔེ་རིས་ལ་གཟིགས།

![/img/fs/9.gif](../img/fs/9.gif)

![/img/fs/10.gif](../img/fs/10.gif)

དཔེ་རིས་ངོས་སུ་གསལ་བ་བཞིན་སྟེགས་བུ་དེའི་འོག་གི་མདའ་རྩེ་གཡས་གཡོན་གཉིས་ལ་སྣུན་ན་གཏུབ་བཞིན་བའི་ཤོག་ངོས་རྣམས་ཀྱི་གནས་ཚུལ་རིམ་པར་ཞིབ་འཇུག་བྱེད་ཐུབ་པ་ཡིན།

![/img/fs/10a.gif](../img/fs/10a.gif)

སྟེགས་བུ་དེའི་ཀླད་ཀྱི་མདའ་རྩེ་གཡས་གཡོན་གཉིས་སུ་སྣུན་ན་གཏུབ་བཞིན་པའི་ཤོག་ངོས་དེ་སྔ་མ་དང་གཏུབ་རྗེས་ཀྱི་རྣམ་པ་ཇི་ལྟར་འགྱུར་ཡོད་མེད་ལ་ཞིབ་འཇུག་བྱེད་ཐུབ།

![/img/fs/10b.gif](../img/fs/10b.gif)

གྲིབ་ནག་གཏུབ་རྗེས་བརྩམས་ཆོས་དེའི་ཤོག་གྲངས་ཚང་མིན་དང་ནོར་འཛོལ་རིགས་བྱུང་ཡོད་མེད་ལ་ཞིབ་འཇུག་བྱེད་དགོས། ཞིབ་འཇུག་བྱེད་ཐབས་དུ་མ་ཡོད་མོད་འདིར་ངོ་སྤྲོད་བྱེད་རྒྱུའི་ཐབས་ལམ་ནི། དང་པོ་དབུ་ཤོག་ནས་དཀར་ཆག་ལ་ཐུག་གི་བར་ཨང་སྡེ་གཅིག་བཟོས། དཀར་ཆག་ནས་གཞུང་དངོས་ལ་ཐུག་གི་བར་ཨང་སྡེ་གཅིག་བཟོས། གཞུང་དངོས་ལ་ཨང་སྡེ་གཅིག་བཟོས་ན་ཤོག་གྲངས་ཞིབ་འཇུག་ཧ་ཅང་སྟབས་བདེ་ཡིན་ཏེ། བརྩམས་ཆོས་རང་གི་ཤོག་གྲངས་དང་ད་ལྟ་སྤྲད་པའི་ཨང་གྲངས་གཉིས་གཅིག་མཚུངས་ཡིན་སྟབས་དེ་གཉིས་
གཤིབ་བསྡུར་བྱས་པ་ཙམ་གྱིས་ཤོག་ངོས་ཚང་མིན་ངོས་འཛིན་ཐུབ་པ་ཡིན།

![/img/fs/11.gif](../img/fs/11.gif)

རིམ་པས་ཨང་སྡེ་སོ་སོའི་ཤོག་ངོས་ཀྱི་ཨང་གྲངས་དང་ད་ལྟ་སྤྲད་པའི་ཨང་གཉིས་གཤིབ་བསྡུར་བྱེད་བཞིན་པ་རེད། གལ་ཏེ་ཤོག་གྲངས་དེ་གཉིས་གཅིག་གྱུར་ཡིན་ཚེ་ཕལ་ཆེར་ཚང་ཡོད་པ་རེད། འོན་ཀྱང་། སྐབས་འདིར་ད་ལྟ་སྤྲད་པའི་ཤོག་གྲངས་དེ་བརྩམས་རང་གི་ཤོག་གྲངས་ལས་ཤོག་ངོས་གཉིས་ཀྱི་མང་བ་ཡོད། རྒྱུ་རྐྱེན་བཤེར་འབེབས་སྐབས་ཤོག་ངོས་ལྷག་མ་ཤོག་ཤོར་ཡོད་པ་རེད། 

![/img/fs/13.gif](../img/fs/13.gif)

ཤོག་ངོས་ཐོལ་བ་དེ་གཉིས་འཚོལ་ཞིབ་དང་སུབ་དགོས། བསུབ་རྗེས་སྡེ་ཚན་དེའི་མིང་བསྐྱར་འདོགས་བྱས་ན་ད་གཟོད་ཨང་གྲངས་དེ་གཉིས་གཅིག་གྱུར་ཆགས་ཡོང་།

![/img/fs/14.gif](../img/fs/14.gif)

སྡེ་ཚན་ཨང་བསྐྱར་སྤྲོད་བྱས་རྗེས་ཤོག་གྲངས་དེ་གཉིས་གཅིག་གྱུར་བྱུང་བ་དང་ཚང་ཡོད་པའི་རྣམ་པ། 

![/img/fs/16.gif](../img/fs/16.gif)

ཤོག་གྲངས་ཞིབ་འཇུག་གི་རིམ་པ་ལེགས་གྲུབ་རྗེས་བརྩམས་ཆོས་ཧྲིལ་བོར་མིང་ངམ་ཨང་གྲངས་གཅིག་གྱུར་ངང་བསྐྱར་སྤྲོད་བྱེད་དགོས། འོག་གི་པར་རིས་ངོས་སུ་གསལ་བ་བཞིན་སྟེགས་བུ་དེའི་ནང་རྟགས་འདི་འགོད་དགོས དེ་ནི་ཤོག་གྲངས་ཀྱི་ཚབ་ཡིན། ཐེབས་གཞོང་སྒང་གི་ <kbd>Ctrl</kbd> + <kbd>3</kbd> མནན་ན་རྟགས་འདི་འཆར་ཡོང་། 

![/img/fs/17.gif](../img/fs/17.gif)

བརྩམས་ཆས་དེའི་མིང་གཅིག་གྱུར་བཏགས་རྗེས་ཡིག་ཚགས་པར་སྣོད་ archive ལེགས་པར་གྲུབ་པ་རེད། པར་སྣོད་དེ་ངོ་བཤུས་བྱས་ཏེ་ངོ་བཤུས་དེའི་མིང་ཨིན་ཡིག་ནང་ image ཞེས་འདོགས་དགོས། 

![/img/fs/18.gif](../img/fs/18.gif)

![/img/fs/19.gif](../img/fs/19.gif)

དེ་ནི་དྲ་སྤེལ་པར་སྣོད་བཟོ་སྒྲིག་གི་རིམ་པ་ཡིན་ཏེ། ཤོག་ངོས་རེ་རེའི་སྟེང་བསྣུན་ཏེ་དེའི་མཐོ་ཚད་དང་ཞེང་ཚད། སྤྱིའི་ཆེ་ཚད་དང་རྣམ་སྒྲིག གསལ་ཆ་དང་dpi བཅས་བརྩམས་ཆོས་དེའི་ཤོག་ངོས་གཅིག་གྱུར་ཡིན་མིན་ཞིབ་བརྟག་བྱས་རྗེས། རིམ་པས་ཤོག་ངོས་མང་ཤོས་གང་ཡིན་པ་དེ་དང་སྙོམ་སྒྲིག་བྱེད་དགོས། སྐབས་འདིར་རྒྱབ་ཤ་རྒྱབ་མདུན་གཉིས་ཀྱི་dpi ཤོག་ངོསགཞན་ལས་ཆེ་བ་ཡོད་སྟབས་དེ་གཞན་དང་སྙོམ་སྒྲིག་བྱེད་དགོས།

![/img/fs/20.gif](../img/fs/20.gif)

![/img/fs/21.gif](../img/fs/21.gif)

འདི་ལྟར་བསྐྱར་བསྒྲིག་བྱས་རྗེས་རྒྱབ་ཤ་རྒྱབ་མདུན་གཉིས་ཀྱི་dpi ཤོག་ངོས་གཞན་རྣམས་དང་གཅིག་གྱུར་ཆགས་ཡོད་པའི་རྣམ་པ་རེད། 

![/img/fs/22.gif](../img/fs/22.gif)

ཤོག་ངོས་རེ་རེའི་མཐོ་ཚད་དང་ཞེང་ཚད་གཅིག་གྱུར་ཡོད་མེད་ཞིབ་འཇུག

![/img/fs/23.gif](../img/fs/23.gif)

ཤོག་ངོས་ཡོངས་ཀྱི་སྤྱིའི་ཆེ་ཆུང་གཅིག་གྱུར་ཡིན་དགོས། དེའི་ཕྱིར་དང་པོ་བསྐྱར་ཚད་སྒོ་ཕྱེས་ཏེ་ཤོག་ངོས་ཤིག་གི་ཆེ་ཆུང་གི་ཚད་གཞི་ཞིག་ཉར་ཏེ་དེའི་ཆེ་ཆུང་སྤྱི་ལ་བསྒྱུར་དགོས། 

![/img/fs/24.gif](../img/fs/24.gif)

![/img/fs/25.gif](../img/fs/25.gif)

















