##<span style="color:#2196f3"> དྲ་སྤེལ་པར་སྣོད་སྒྲིག་ཚུལ།</span>

##༩ དྲ་སྤེལ་པར་སྣོད་བཟོ་ཚུལ།

བརྩམས་ཆས་དེའི་མིང་གཅིག་གྱུར་བཏགས་རྗེས་ཡིག་ཚགས་པར་སྣོད་ archive ལེགས་པར་གྲུབ་པ་རེད། འདི་ནས་དྲ་སྤེལ་སྣོད་ཀྱི་རིམ་པ་ཡིན་ཏེ། གོང་གི་ཡིག་ཚགས་པར་སྣོད་དེ་ངོ་བཤུས་གཅིག་བྱས་ཏེ་ངོ་བཤུས་དེའི་མིང་ཨིན་ཡིག་ནང་ image (དྲ་སྤེལ་པར་སྣོད།) ཞེས་འདོགས་དགོས། འདིའི་མིང་གཞན་ web image ཡང་ཟེར།

![/img/fs/18.gif](../img/fs/18.gif)

![/img/fs/19.gif](../img/fs/19.gif)

##༡༠ dpi གཅིག་གྱུར་བཟོ་ཚུལ།

ད་ནི་དྲ་སྤེལ་པར་སྣོད་བཟོ་སྒྲིག་གི་རིམ་པ་ཡིན་ཏེ། ཤོག་ངོས་རེ་རེའི་སྟེང་བསྣུན་ཏེ་དེའི་མཐོ་ཚད་དང་ཞེང་ཚད། སྤྱིའི་ཆེ་ཚད་དང་རྣམ་སྒྲིག གསལ་ཆ་དང་dpi ཡོ་འཁྱོག་ཡོད་མེད་དང་བརྩམས་ཆོས་དེའི་ཤོག་ངོས་གཅིག་གྱུར་ཡིན་མིན་བཅས་ཞིབ་བརྟག་བྱས་རྗེས། རིམ་པས་ཤོག་ངོས་མང་ཤོས་གྱི་ཚད་གཞི་གང་ཡིན་གཙོར་བཟུང་གིས་སྙོམ་སྒྲིག་བྱེད་དགོས། སྐབས་འདིར་རྒྱབ་ཤ་རྒྱབ་མདུན་གཉིས་ཀྱི་dpi ཤོག་ངོས་གཞན་ལས་ཆེ་བ་ཡོད་སྟབས་དེ་གཞན་དང་སྙོམ་སྒྲིག་བྱེད་དགོས། དྲ་སྤེལ་བཤེར་པར་རྣམས་ཀྱི་dpi གཅིག་གྱུར་གྱིས་༣༠༠ ལ་བསྒྱུར་དགོས།

![/img/fs/20.gif](../img/fs/20.gif)

![/img/fs/21.gif](../img/fs/21.gif)

འདི་ལྟར་བསྐྱར་བསྒྲིག་བྱས་རྗེས་རྒྱབ་ཤ་རྒྱབ་མདུན་གཉིས་ཀྱི་dpi ཤོག་ངོས་གཞན་རྣམས་དང་གཅིག་གྱུར་ཆགས་ཡོད་པའི་རྣམ་པ་རེད། བཤེར་པར་ཚོན་ལྡན་དང་སྐྱ་པར་རིགས་གང་ཡིན་རུང་དེའི་གསལ་ཆ་༤༠༠ ལས་བརྒལ་ཡོད་ཚེ་༣༠༠ ཏག་ཏག་ལ་བསྒྱུར་དགོས།

![/img/fs/22.gif](../img/fs/22.gif)

གལ་ཏེ་ཤོག་ངོས་མགོ་གཞུག་ལོག་པ་དང་འཕྲེད་ལ་ཉལ་བ་ལྟ་བུའི་རིགས་ལ་ཀླད་ཀྱི་ཡོ་བསྲང་བཀོལ་ཏེ་བསྲང་དགོས། 

![/img/fs/37.gif](../img/fs/37.gif)

##༡༡ པར་ངོས་ཀྱི་མཐོ་ཞེང་གཅིག་གྱུར། 

ཤོག་ངོས་རེ་རེའི་མཐོ་ཚད་དང་ཞེང་ཚད་གཅིག་གྱུར་ཡོད་མེད་ཞིབ་འཇུག

![/img/fs/23.gif](../img/fs/23.gif)

**དང་པོ།** ཤོག་ངོས་ཡོངས་ཀྱི་སྤྱིའི་ཆེ་ཆུང་གཅིག་གྱུར་ཡིན་དགོས། དེའི་ཕྱིར་དང་པོ་བསྐྱར་ཚད་ 调整大小 སྒོ་ཕྱེས་ཏེ་ཤོག་ངོས་ཤིག་གི་ཆེ་ཆུང་གི་ཚད་གཞི་དཔེར་ན་(མཐོ་ཚད་༡༥༡༥ དང་ ཞེང་ཚད་༢༢༨༩) ལྟ་བུ་ཞིག་ཉར་ཏེ་དེའི་ཆེ་ཆུང་སྤྱི་ལ་བསྒྱུར་དགོས། འདིའི་ནང་གཙོ་བོ་ཤོག་ངོས་ཀྱི་མཐོ་ཚད་གཅིག་གྱུར་དང་གཏན་
འབེབས་བཟོ་བ་དང་།

![/img/fs/24.gif](../img/fs/24.gif)

![/img/fs/25.gif](../img/fs/25.gif)

**གཉིས་པ།** གོང་ཞུས་ལྟར་བསྐྱར་ཚད་དེ་ 调整大小 ནང་གཙོ་བོ་བཤེར་པར་རྣམས་ཀྱི་མཐོ་ཚད་གཅིག་གྱུར་བཟོ་དགོས་པ་དང་། ཕྱི་སྒྲོམ་ཚད་ཤིང་སྟེ 画布大小 ནང་བཤེར་པར་རྣམས་ཀྱི་ཞེེང་ཚད་གཅིག་གྱུར་བྱེད། 

![/img/fs/30.gif](../img/fs/30.gif)

![/img/fs/31.gif](../img/fs/31.gif)

##༡༢ G4 སྐྱ་པར་བཟོ་ཚུལ།

དྲ་སྤེལ་བཤེར་པར་རྣམས་ཀྱི་འདྲ་པར་རིགས་ཕུད་པའི་ཡིག་རྐྱང་རྣམས་G4 ལ་བསྒྱུར་དགོས། འོོོན་ཀྱང་། གལ་ཏེ་དྲ་སྤེལ་བཤེར་པར་རྣམས་ཚོན་ལྡན་རིགས་ཡིན་ཚེ་G4 ལ་བསྒྱུར་རིམ་འདི་ལྟར་བརྒྱུད་དགོས། ཤོག་ངོས་རེ་རེའི་ཆེ་ཆུང་文件尺寸KB ༤༠༠ ལས་བརྒལ་མི་རུང་བ་ཡིན། G4 ལ་བསྒྱུར་རྗེས་ད་དུང་དེའི་ཆེ་ཆུང་KB ༤༠༠ ལས་བརྒལ་ཡོད་ཚེ། བཤེར་རྣམས་ཀྱི་པིག་ཟེལ་གྱི་བརྒྱ་ཆའི་ཕྱེད་ཉུང་འཕྲི་བྱས་ན་ད་གཟོད་དེའི་ཆེ་ཆུང་ཆུང་རུ་འགྲོ་བ་ཡིན། ངེས་དགོས་པ་ཞིག ཤོག་ངོས་རེ་གཉིས་ད་དུང་ཆེ་དྲག་ཡོད་སྲིད། དེ་རེ་རེ་བྱས་ཏེ་དེའི་བརྒྱ་ཆ་ཉུང་འཕྲི་བྱེད་དགོས། ཉུང་འཕྲི་བྱེེད་ཚུལ་གཤམ་གྱི་སྡེ་ཚན་༡༥ ལ་གཟིགས།

![/img/fs/26.gif](../img/fs/26.gif)

![/img/fs/29.gif](../img/fs/29.gif)

##༡༣ ཚོན་ལྡན་རིགས་JPG ལ་བསྒྱུར་དགོས།

ཚོན་ལྡན་ལ་རིགས་གཉིས་ཡོད་དེ་ཚོན་ལྡན་རང་དང་ཚོན་ལྡན་སྐྱ་པར་གཉིས། དཔེ་ཆའི་ནང་གི་འདྲ་པར་རིགས་དང་ཚོན་ལྡན་ཡིག་གཟུགས་རིགས་སྐྱ་པར་དང་ཡང་ན་G4 ལ་བསྒྱུར་མི་རུང་དང། པར་རིགས་དེ་དག་དང་སྐྱ་པར་ནང་གསལ་པོ་མེད་པའི་ཡིག་རིགས་རྣམས་ཀྱང་JPEG ནང་བསྒྱུར་ཉར་བྱེད་དགོས་པར་མ་ཟད་ 设置 ནང་གི་བརྒྱ་ཆ་ 60 ནས་85 བར་འཇོག་དགོས། JPG རྣམ་སྒྲིིག་གིས་པར་གྱི་སྤྱིའི་བོངས་ཚད་ཆུང་རུ་གཏོང་བ་ཙམ་ལས། པར་དེའི་གཏན་འབེབས་བྱས་པའི་མཐོ་ཞེང་གཉིས་ཀྱི་ཚད་གཞི་ལ་འགྱུར་བ་མི་གཏོང་བ་ཡིན།  འདིའི་སྔ་གཞུག་གི་བོངས་ཚད་ཀྱི་ཁྱད་པར་ལ་གཟིགས།

![/img/fs/42.gif](../img/fs/42.gif)

![/img/fs/43.gif](../img/fs/43.gif)

##༡༤ རྒྱབ་ཤའི་ཆེ་ཆུང་སྣོན་སྒྲིག

དཔེ་ཆའི་རྒྱབ་ཤ་རྒྱབ་མདུན་གཉིས་ཀྱི་བོངས་ཚད་ཤོག་ངོས་གཞན་རྣམས་ལས་ཆུང་བ་ཡིན་ཚེ་དེ་གཉིས་ཀྱི་ཞེང་ཁ་དང་མཐོ་ཚད་གཞན་རྣམས་དང་གཅིག་གྱུར་གྱིས་རྒྱ་བསྐྱེད་གཏོང་དགོས། དཔེར་ན། རྒྱ་བསྐྱེད་ཀྱི་ཤོག་སྟོང་དེ་ཤོག་ངོས་ཀྱི་ཀླད་ལ་འགོད་དགོས་པ་དང་། གཡས་གཡོན་གཉིས་ཀྱི་གཡོན་དུ་འགོད་དགོས།

![/img/fs/32.gif](../img/fs/32.gif)

##༡༥ བརྒྱ་ཆ་འཕྲི་ཐབས།

ཚོན་ལྡན་འདྲ་པར་རིགས་JPG ལ་བསྒྱུར་ཏེ་དེའི་སྤུས་ཚད་བརྒྱ་ཆ་༦༠ ལས་ཆུང་བར་བསྒྱུར་མི་རུང་།

![/img/fs/123.png](../img/fs/123.png)

གོང་གསལ་བཞིན་JPG དང་དེའི་སྤུས་ཚད་བརྒྱ་ཆ་༦༠ རྗེས་ད་དུང་ཤོག་ངོས་དེའི་ཆེ་ཆུང་KB ༤༠༠ ལས་བརྒལ་ཡོད་ཚེ་ཤོག་ངོས་དེའི་བརྒྱ་ཆ་ཉུང་འཕྲི་བྱེད་དགོས། འོག་གི་དཔེ་རིས་ལ་གཟིགས།

![/img/fs/53.gif](../img/fs/53.gif)

![/img/fs/54.gif](../img/fs/54.gif)
